\id 1TH - Bengali Old Version Revision
\ide UTF-8
\rem Copyright Information: Creative Commons Attribution-ShareAlike 4.0 License
\h ১ থিষলনীকীয়
\toc1 থিষলনীকীয়দের প্রতি প্রেরিত পৌলের প্রথম পত্র
\toc2 ১ম থিষলনীকীয়
\toc3 ১ থিষলনীকীয়
\mt1 থিষলনীকীয়দের প্রতি প্রেরিত পৌলের প্রথম পত্র।


\s5
\c 1
\s মঙ্গলাচরণ। থিষলনীকীতে পৌলের সুসমাচার প্রচার।
\p
\v 1 পৌল, সীল ও তীমথিয়- পিতা ঈশ্বরে ও প্রভু যীশু খ্রীষ্টে বিশ্বাসী থিষলনীকীয় মন্ডলীদের প্রতি। অনুগ্রহ ও শান্তি তোমাদের প্রতি বর্ত্তাক।

\s5
\p
\v 2 আমরা প্রার্থনার সময় তোমাদের নাম উল্লেখ করে তোমাদের সকলের জন্য সর্বদা ঈশ্বরের ধন্যবাদ করে থাকি;
\p
\v 3 আমরা তোমাদের বিশ্বাসের কাজ, প্রেমের পরিশ্রম ও আমাদের প্রভু যীশু খ্রীষ্টের উপর নির্ভরতার ধৈর্য্যে আমাদের ঈশ্বর ও পিতার সাক্ষাতে সবসময় মনে করে থাকি;

\s5
\p
\v 4 কারণ, হে ভাইয়েরা, ঈশ্বরের প্রীয়তমেরা (প্রেমপাত্রগণ), আমরা জানি তোমরা মনোনীত লোক,
\p
\v 5 কেননা আমাদের সুসমাচার তোমাদের কাছে শুধুমাত্র কথায় নয়, কিন্তু শক্তিতে, পবিত্র আত্মায় ও বেশিমাত্রায় নিশ্চয়তায় উপস্থিত হয়েছিল; তোমরা তো জান, আমরা তোমাদের কাছে, তোমাদের জন্য কি রকম লোক হয়েছিলাম।

\s5
\p
\v 6 আর তোমরা বহু কষ্টের মধ্যে পবিত্র আত্মার আনন্দে বাক্যটি গ্রহণ করে আমাদের এবং প্রভুর অনুকারী হয়েছ;
\p
\v 7 এইভাবে মাকিদনিয়া ও আখায়াস্থ সব বিশ্বাসী লোকের কাছে উদাহরণ সরূপ হয়েছ;

\s5
\p
\v 8 কেননা তোমাদের হতে প্রভুর বাক্য উচ্চারিত হয়েছে, কেবল মাকিদনিয়াতে ও আখায়াতে নয়, কিন্তু ঈশ্বরের উপর তোমাদের যে বিশ্বাস, সেই বিষয় সব জায়গায় ছড়িয়ে পড়েছে; এজন্য আমাদের কিছু বলবার দরকার নেই।
\p
\v 9 কারণ তারা নিজেরা আমাদের বিষয়ে এই কথা প্রচার করে থাকে যে, তোমাদের কাছে আমরা কিভাবে হাজির হয়েছিলাম, আর তোমরা কিভাবে প্রতিমাগণ হতে ঈশ্বরের দিকে ফিরে এসেছ, যেন জীবন্ত সত্য ঈশ্বরের সেবা করতে পার,
\p
\v 10 এবং যাঁকে তিনি মৃতদের মধ্য থাকে উঠিয়েছেন, যিনি আগামী ক্রোধ থেকে আমাদের উদ্ধারকর্তা, যেন স্বর্গ হতে তাঁর সেই পুত্রের অর্থাৎ যীশুর অপেক্ষা করতে পার।

\s5
\c 2
\p
\v 1 স্বভাবত, ভাইয়েরা, তোমরা নিজেরাই জান, তোমাদের কাছে আমাদের যাওয়াটা ব্যর্থ হয়নি।
\p
\v 2 সেই জন্য ফিলিপীতে আগে দুঃখভোগ ও অপমান সহ্য করেছি, তোমরা জান, আমরা আমাদের ঈশ্বরে সাহসী হয়ে অত্যাধিক মানুষের বিরোধ সত্বেও আমরা তোমাদের কাছে ঈশ্বরের সুসমাচারের কথা প্রচার করেছিলাম।

\s5
\p
\v 3 কারণ আমাদের উপদেশ কোন ভ্রান্ত ধারণা, কি অশুচিতা বা প্রতারণা থেকে নয়।
\p
\v 4 কিন্তু ঈশ্বর যেমন আমাদের পরীক্ষাসিদ্ধ করে আমাদের উপরে সুসমাচারের ভার রেখেছেন, তেমনি কথা বলছি; মানুষকে সন্তুষ্ট করব বলে নয়, কিন্তু ঈশ্বর যিনি আমাদের অন্তঃকরণ পরীক্ষা করেন, তাঁকে সন্তুষ্ট করব বলেই বলছি।

\s5
\p
\v 5 কারণ তোমরা জান, আমরা কখনও মিথ্যা কথায় কিংবা লোভজনক ছলে লিপ্ত হইনি, ঈশ্বর এর সাক্ষী;
\p
\v 6 আর মানুষের কাছে সম্মান পেতে চেষ্টা করি নি, তোমাদের থেকেও নয়, অন্যদের থেকেও নয়, যদিও খ্রীষ্টের প্রেরিত বলে আমরা ভারস্বরূপ হলেও হতে পারতাম;

\s5
\p
\v 7 কিন্তু যেমন মায়েরা নিজের বাচ্চাদের লালন পালন করে, তেমনি তোমাদের মধ্যে স্নেহের ভাব দেখেছিলাম;
\p
\v 8 সেইভাবে আমরা তোমাদেরকে ভালোবেসে কেবল ঈশ্বরের সুসমাচার নয়, আপন আপন প্রাণও তোমাদেরকে দিতে সন্তুষ্ট ছিলাম, যেহেতু তোমরা আমাদের প্রিয়পাত্র হয়েছিলে।
\p
\v 9 হে ভাইয়েরা আমাদের পরিশ্রম ও কঠোর চেষ্টা তোমাদের মনে আছে; তোমাদের কারও বোঝা না হই, সেই জন্য আমরা দিনরাত কাজ করতে করতে তোমাদের কাছে ঈশ্বরের সুসমাচার প্রচার করেছিলাম।

\s5
\p
\v 10 আর বিশ্বাসী যে তোমরা, তোমাদের কাছে আমরা কেমন পবিত্রতায়, ধার্মিক ও নির্দোষী ছিলাম, তার সাক্ষী তোমরা আছ, ঈশ্বরও আছেন।
\p
\v 11 তোমরা তো জান, পিতা যেমন আপন সন্তানদের তেমনি আমরাও তোমাদের প্রত্যেক জনকে সান্ত্বনা ও পরামর্শ দিতাম,
\p
\v 12 ও শক্তভাবে আদেশ দিতাম, যেন তোমরা ঈশ্বরের উপযুক্ত হও, যিনি নিজ রাজ্যে ও মহিমায় তোমাদের আহ্বান করছেন।
\s থিষলনীকীয়দের স্থিরতায় পৌলের আনন্দ।

\s5
\p
\v 13 এই কারণে আমরাও সবসময় ঈশ্বরের ধন্যবাদ করছি। আমাদের কাছে ঈশ্বরের পাঠানো বাক্য পেয়ে, তোমরা মনুষ্যদের বাক্য নয়, কিন্তু ঈশ্বরের বাক্য বলে তা গ্রহণ করেছিলে; তা সত্যই ঈশ্বরের বাক্য, এবং তোমরা বিশ্বাসী তোমাদের মধ্যে নিজ কার্য্য সম্পন্ন করছো।

\s5
\p
\v 14 কারণ, হে ভাইয়েরা, যিহুদিয়ায় খ্রীষ্ট যীশুতে ঈশ্বরের যে সকল মন্ডলী আছে, তোমরা তাদের অনুসরণকারী হয়েছ; কেননা ওরা যিহুদিদের থেকে যে প্রকার দুঃখ পেয়েছে, তোমারও তোমাদের নিজ জাতির লোকদের কাছ থেকে সেই প্রকার দুঃখ পেয়েছ;
\p
\v 15 যিহুদীরা প্রভু যীশুকে এবং ভাববাদীদের বধ করেছিল, আবার আমাদেরকে তাড়না করেছিল; তারা ঈশ্বরের সন্তুষ্ট কর নয়, সকল মানুষের বিপরীত;
\p
\v 16 তারা আমাদেরকে অন্য জাতির পরিত্রাণের জন্য তাদের কাছে কথা বলতে বারণ করছে; এইরূপে সবসময় নিজেদের পাপের পরিমাণ পূর্ণ করছে; কিন্তু তাদের নিকটে চূড়ান্ত ক্রোধ উপস্থিত হল।

\s5
\p
\v 17 আর, হে ভাইয়েরা, আমরা অল্পসময়ের জন্য হৃদয়ে, কেবল নিজ চোখে দেখে তোমাদের থেকে দুরে চলে গেলে পর মহা আকাঙ্খার সঙ্গে তোমাদের মুখ দেখবার জন্য আরও বেশি যত্ন করে ছিলাম।
\p
\v 18 কারণ আমরা, বিশেষত আমি পৌল, দুই একবার তোমাদের কাছে যেতে ইচ্ছা করেছিলাম, কিন্তু শয়তান আমাদের বাধা দিল।
\p
\v 19 কেননা আমাদের আশা, বা আনন্দ, বা শ্লাঘার মুকুট কি? আমাদের প্রভু যীশুর সাক্ষাতে তাঁর আগমন কালে তোমরাই কি নও?
\p
\v 20 বাস্তবিক তোমরাই আমাদের গৌরব ও আনন্দ ভূমি।

\s5
\c 3
\p
\v 1 এজন্য আর ধৈর্য্য ধরতে না পেরে আমরা আথীনীতে একা থাকাই ভাল বুঝলাম,
\p
\v 2 এবং আমাদের ভাই ও খ্রীষ্টের সুসমাচারে ঈশ্বরের পরিচারক যে তীমথিয়, তাঁকে পাঠিয়েছিলাম, যেন তিনি তোমাদেরকে সুস্থীর করেন, এবং তোমাদের বিশ্বাসের সম্বন্ধে আশ্বাস দেন,
\p
\v 3 যেন এই সব কষ্টে কেউ চঞ্চল না হয়; কারণ তোমরা নিজেরাই জান, আমরা এরই জন্য নিযুক্ত।

\s5
\p
\v 4 এটাই সত্য আমরা যখন তোমাদের কাছে ছিলাম, আমরা তোমাদের আগেই বলেছিলাম যে, আমাদের কষ্ট হবে, আর সেটাই ঘটেছে, তোমরা সেটা জান।
\p
\v 5 এ জন্য আমিও আর ধৈর্য্য ধরতে না পেরে তোমাদের বিশ্বাসের তত্ত্ব জানবার জন্য ওকে পাঠিয়েছিলাম, ভেবেছিলাম, পাছে পরীক্ষক কোনও প্রকারে তোমাদের পরীক্ষা করেছে বলে আমাদের পরিশ্রম বৃথা হয়।

\s5
\p
\v 6 কিন্তু এখন তীমথিয় তোমাদের কাছ হতে আমাদের কাছে এসে তোমাদের বিশ্বাস ও প্রেমের শুভ সংবাদ আমাদেরকে দিয়েছেন, এবং বলেছেন, তোমরা সর্বদা স্নেহ ভাবে আমাদেরকে মনে করছ, যেমন আমরাও তোমাদেরকে দেখতে চাই, তেমনি তোমরাও আমাদেরকে দেখতে ইচ্ছা করছ;
\p
\v 7 এজন্য, ভাইয়েরা, তোমাদের জন্য আমরা সমস্ত বিপদের ও কষ্টের মধ্যে তোমাদের বিশ্বাসের মাধ্যমে সান্ত্বনা পেলাম;

\s5
\p
\v 8 কেননা যদি তোমরা প্রভুতে স্থির থাক, তবে এখন আমরা বাঁচি।
\p
\v 9 বাস্তবিক তোমাদের কারণ আমরা নিজের ঈশ্বরের সাক্ষাতে যে সব আনন্দে আনন্দ করি, তার বদলে তোমাদের জন্য ঈশ্বরকে কীভাবে ধন্যবাদ দিতে পারি ?
\p
\v 10 আমরা যেন তোমাদের মুখ দেখতে পাই এবং তোমাদের বিশ্বাসের ত্রুটিগুলি পূর্ণ করতে পারি, এই জন্য রাত দিন অবিরত প্রার্থনা করছি।

\s5
\p
\v 11 আর আমাদের ঈশ্বর ও পিতা আপনিও আমাদের প্রভু যীশু তোমাদের কাছে আমাদের পথ সুগম করুন।
\p
\v 12 আর যেমন আমরাও তোমাদের প্রতি উপচে পড়ি, তেমনি প্রভু তোমাদেরকে পরস্পরের ও সবার প্রতি প্রেমে বৃদ্ধি করুন ও উপচে পড়তে দিন;
\p
\v 13 এইভাবে নিজের সকল পবিত্রগণ সহ আমাদের প্রভু যীশুর আগমনকালে যেন তিনি আমাদের ঈশ্বর ও পিতার সাক্ষাতে তোমাদের হৃদয় পবিত্রতায় অনিন্দনীয়রূপে সুস্থির করেন।

\s5
\c 4
\s ধর্ম্মাচরণ করতে উত্সাহিত করা।
\p
\v 1 অতএব, হে ভাইয়েরা, সবশেষে আমরা প্রভু যীশুতে তোমাদেরকে উৎসাহিত করছি, চেতনা দিয়ে বলছি, কীভাবে চলে ঈশ্বরকে সন্তুষ্ট করতে হয়, এ বিষয়ে আমাদের কাছে যে শিক্ষা গ্রহণ করেছ, আর যেভাবে চলছ, সেইভাবে অধিক উপচিয়ে পড়।
\p
\v 2 কেননা প্রভু যীশুর দ্বারা আমরা তোমাদেরকে কি কি আদেশ দিয়েছি, তা তোমরা জান।

\s5
\p
\v 3 বিশেষত, ঈশ্বরের ইচ্ছা এই, তোমাদের পবিত্রতা;
\p
\v 4 যে তোমরা ব্যভিচার থেকে দূরে থাক, তোমাদের প্রত্যেক জন যেন,
\p
\v 5 যারা ঈশ্বরকে জানে না, সেই অন্যজাতির মত কামাভিলাষে নয়, কিন্তু পবিত্রতায় ও সমাদরে নিজ নিজ স্বামী বা স্ত্রীকে লাভ করতে জানে।
\p
\v 6 কেউ যেন সীমা লঙ্ঘন করে এই ব্যাপারে নিজের ভাইকে না ঠকায়; কারণ আগে তোমাদেরকে যেমন সাবধান করেছি ও সাক্ষ্য দিয়েছি, সেভাবে, প্রভু এই সবের প্রতিফলদাতা।

\s5
\p
\v 7 কারণ ঈশ্বর আমাদেরকে অশুচিতার জন্য নয়, কিন্তু পবিত্রতায় আহ্বান করেছেন।
\p
\v 8 এই জন্য যে ব্যক্তি অমান্য করে, সে মানুষকে অমান্য করে তাহা নয়, বরং ঈশ্বরকেই অমান্য করে, যিনি নিজ পবিত্র আত্মা তোমাদেরকে দান করেন।

\s5
\p
\v 9 আর ভ্রাতৃপ্রেম সম্পর্কে তোমাদেরকে কিছু লেখা প্রয়োজন নেই, কারণ তোমরা নিজেরা পরস্পর প্রেম করার জন্য ঈশ্বরের কাছে শিক্ষা পেয়েছ;
\p
\v 10 আর বাস্তবিক সমস্ত মাকিদনিয়ায় বসবাসকারী সমস্ত ভাইদের প্রতি তা করছ।
\p
\v 11 কিন্তু তোমাদেরকে অনুরোধ করে বলছি, ভাইয়েরা, আরও বেশি উপচিয়ে পড়, আর শান্ত ভাবে থাকতে ও নিজদের কার্য্য করতে এবং নিজের হাতে পরিশ্রম করতে যত্নশীল হও যেমন আমরা তোমাদেরকে আদেশ দিয়েছি-
\p
\v 12 যেন বাইরের লোকদের উপর তোমরা শিষ্টাচারী হও এবং তোমাদের কিছুরই অভাব না থাকে।
\s প্রভু যীশুর পুনরাগমন।

\s5
\p
\v 13 কিন্তু, হে ভাইগণ আমরা চাই না যে, যারা নিদ্রিত হয়েছে, তাদের সমন্ধে তোমরা অজ্ঞাত থাক; যেন যাদের প্রত্যাশা নেই, সেই অন্য সকল লোকের মত তোমরা দুঃখিত না হও।
\p
\v 14 কারণ আমরা যখন বিশ্বাস করি যে, যীশু মরেছেন এবং জীবিত হয়েছেন, তখন জানি, ঈশ্বর যীশুতে নিদ্রিত লোকদেরকেও সেইভাবে তাঁর সঙ্গে নিয়ে আসবেন।
\p
\v 15 কারণ আমরা প্রভুর বাক্য দিয়ে তোমাদেরকে এও বলেছি যে, আমরা যারা বেঁচে আছি, যারা প্রভুর আগমন পর্যন্ত অবশিষ্ট থাকবো, আমরা কোনও ক্রমে সেই নিদ্রিত লোকদের অগ্রগামী হব না।

\s5
\p
\v 16 কারণ প্রভু নিজে আনন্দধ্বনি সহ, প্রধান দূতের রব সহ, এবং ঈশ্বরের তূরীবাদ্য সহ স্বর্গ থেকে নেমে আসবেন, আর যাঁরা খ্রীষ্টে মরেছেন, তাঁরা প্রথমে উঠবে।
\p
\v 17 পরে আমরা যারা বেঁচে আছি, যারা অবশিষ্ট থাকব, আমরা আকাশে প্রভুর সঙ্গে দেখা করবার জন্য একসঙ্গে তাঁদের সঙ্গে মেঘযোগে নীত হইব; আর এভাবে সবসময় প্রভুর সঙ্গে থাকব।
\p
\v 18 অতএব তোমরা এই সকল কথা বলে এক জন অন্য জনকে সান্ত্বনা দাও।

\s5
\c 5
\p
\v 1 কিন্তু ভাইয়েরা বিশেষ বিশেষ কালের ও সময়ের বিষয়ে তোমাদেরকে কিছু লেখা অপ্রয়োজনীয়।
\p
\v 2 কারণ তোমরা নিজেরা বিলক্ষণ জানো, রাতে যেমন চোর আসে তেমনি প্রভুর দিনও আসছে।
\p
\v 3 লোকে যখন বলে, শান্তি ও অভয়, তক্ষুনি তাদের কাছে যেমন গর্ভবতীর প্রসব বেদনা উপস্থিত হয়ে থাকে, তেমনই আকষ্মিক বিনাশ উপস্থিত হয়; আর তারা কোনোও ভাবে এড়াতে পারবে না।

\s5
\p
\v 4 কিন্তু, ভাইয়েরা, তোমরা অন্ধকারে নও যে, সেই দিন চোরের মত তোমাদের উপরে এসে পড়বে।
\p
\v 5 তোমরা তো সকলে দীপ্তির সন্তান ও দিবসের সন্তান; আমরা রাতের নয়, অন্ধকারেরও নয়।
\p
\v 6 অতএব এস, আমরা অন্য সবার মত ঘুমিয়ে না পড়ি, বরং জেগে থাকি ও মিতাচারী হই।
\p
\v 7 কারণ যারা ঘুমিয়ে পড়ে, তারা রাতেই ঘুমিয়ে পড়ে, এবং যারা মদ্যপায়ী, তারা রাতেই মত্ত হয়।

\s5
\p
\v 8 কিন্তু আমরা দিবসের বলে এস, মিতাচরী হই, বিশ্বাস ও প্রেমরূপ বুকপাটা পরি, এবং পরিত্রাণের আশারূপ শিরস্ত্র মাথায় দিই;
\p
\v 9 কারণ ঈশ্বর আমাদেরকে ক্রোধের জন্য নিযুক্ত করেননি, কিন্তু আমাদের প্রভু যীশু খ্রীষ্ট দ্বারা পরিত্রান লাভের জন্য;
\p
\v 10 তিনি আমাদের জন্য মরলেন, যেন আমরা জেগে থাকি বা ঘুমিয়ে পড়ি, তাঁর সাথেই বেঁচে থাকি।
\p
\v 11 অতএব যেমন তোমরা করে থাক, তেমন তোমরা একে অন্যকে ভরসা দাও, এবং একজন অন্যকে গেঁথে তোলো।

\s5
\p
\v 12 কিন্তু, হে ভাইয়েরা, আমরা তোমাদেরকে নিবেদন করছি; যাঁরা তোমাদের মধ্যে পরিশ্রম করেন ও প্রভুতে তোমাদের উপরে নিযুক্ত আছেন, এবং তোমাদেরকে চেতনা দেন, তাঁদেরকে চিনে নাও,
\p
\v 13 আর তাঁদের কাজের জন্য তাঁদেরকে প্রেমে অতিশয় সমাদর কর।
\p
\v 14 নিজেদের মধ্যে একতা রাখো। আর, হে ভাইয়েরা, আমরা তোমাদেরকে বিনয় করছি যারা নিয়ম না মেনে চলে, তাদেরকে চেতনা দাও, অল্পসাহসিদের স্বান্তনা দাও, দূর্বলদের সাহায্য কর, সবার জন্য ধৈর্য্যশীল হও।

\s5
\p
\v 15 দেখ, যেন অপকারের প্রতিশোধে কেউ কারোরও অপকার না কর, কিন্তু একে অপরের এবং সবার প্রতি সবসময় ভালো ব্যবহার করার চেষ্টা কর।
\p
\v 16 সবসময় আনন্দ কর;
\v 17 সবসময় প্রার্থনা কর;
\p
\v 18 সব বিষয়ে ধন্যবাদ কর; কারণ খ্রীষ্ট যীশুতে এটাই তোমাদের প্রতি ঈশ্বরের ইচ্ছা।

\s5
\p
\v 19 পবিত্র আত্মাকে দুঃখিত করো না।
\p
\v 20 ভাববাণী তুচ্ছ করো না।
\v 21 সববিষয়ে পরীক্ষা কর; যা ভালো, তা ধরে রাখো।
\p
\v 22 সব রকম মন্দ বিষয় থেকে দুরে থাকো।

\s5
\p
\v 23 শান্তির ঈশ্বর নিজেই তোমাদেরকে সবরকমভাবে পবিত্র করুন; এবং তোমাদের সমস্ত আত্মা, প্রাণ ও দেহ আমাদের প্রভু যীশু খ্রীষ্টের আসার সময় অনিন্দনীয় রূপে রক্ষিত হোক।
\p
\v 24 যিনি তোমাদেরকে ডাকেন, তিনি বিশ্বস্ত, তিনিই তা করবেন।

\s5
\p
\v 25 ভাইয়েরা, আমাদের জন্য প্রার্থনা কর।
\p
\v 26 সব ভাইকে পবিত্র চুম্বনে আশীর্বাদ কর।
\p
\v 27 আমি তোমাদেরকে প্রভুর নামে বলছি, সব ভাইয়ের কাছে যেন এই চিঠি পড়ে শোনানো হয়।
\p
\v 28 আমাদের প্রভু যীশু খ্রীষ্টের অনুগ্রহ তোমাদের সঙ্গে থাকুক।
